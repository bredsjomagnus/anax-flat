Kmom04
===============================

Detta var ett tidsslukande kmom. Jag hade en tanke att hinna med att ändra templates för att få olika bilder i flashen beroende på tema. Men både denna kursen och den andra som jag går (Webbappar) tog all tid i anspråk. Men att det kanske kan bli lite längre fram. Lite av samma problem hade jag med loggan. En av de större utmaningarna var ju att få både bild och logo att passa, eller åtminstone inte försvinna, vid byte av tema.

Det var en bra uppgift för att visa på hur man kan nyttja moduler och bygga less-filer med andra moduler som grund. Det tror jag mig ha fått med mig.

####Hur känner du inför färger och webbplatser? Föredrar du något särskilt ljust, mörkt, färgglatt?
Vet inte riktigt. Men tror att jag föredrar ljusa sidor framför mörka. Detta är något som förändrats från när jag började leka runt med sidor - till en början hade jag en viss förkärlek för de mörka sidorna.

Men sidor med snygga färgkombinationer är också snyggt. Så både ljusa och i vissa fall färgglada sidor.

####Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?
Ja, absolut. Jag reflekterar framför allt över färgvalet. Typsnittet är något av ett nytt område för mig däremot. Inte så att jag helt förbisett det men att jag inte tänkt på det lika medvetet som jag gjort över annat. Men typsnittet har fått en mer framskjuten roll för mig nu, liksom hur stor skillnad ett vertikalt grid gör för utseende och känsla.

####Hur känns din LESS-struktur så här långt?
Jag tycker den känns bra. Men att man säkert kan städa lite till och få en än mer slimmad struktur.

####Hur valde du att göra med ditt eget default tema?
Jag ville ha ett default tema med färger, så jag valde colorfulltemat som mitt default. Det är toner i brunt till grönt, som jag tycker passar bra ihop och passar till den flashbild jag valt.

####Var det något särskilt som du uppfattade som utmanande i detta kmom?
Ja, jag hade svårt att komma igång. Det var en del ändringar i Makefilen bland annat som jag var osäker på hur man skulle göra. Likaså hur theme-selector fungerade. Men efter att fått hjälp med detta på Gitter så var detta kmom mer av en konstnärlig utmaning.
