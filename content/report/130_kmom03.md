Kmom03
===============================

Det var en mastig uppgift som vävde in än mer i detta nya. Men nu börjar det landa lite. Inte lika mycket hur som varför.

Tack vare mycket exempelkod och övningar så kunde jag ro detta iland inom min egen satta tidsram. Men det var en kamp. Tack vara att allt är nytt; hur man lägger in nytt på sidor, hur man stylar eller sätter klasser, så går det väldigt långsamt framåt.

Den svåraste biten var dock utan tvivel att få till det typografiska gridet. Jag satt fleratalet timmar med  finjusteringar för att få till ett resultat som uteblev. Andra dagen av finjusteringar tappade jag dock sugen när jag dessutom insåg att det såg olika ut i Chrome jämfört med Firefox. Vad håller jag på med? Men paragrafer, rubriker, kodblock, tabeller och listor 'lutar sig' på det typografiska girdet på så vis att det håller jämna steg med raderna, och följer rastret neråt sidan. Det skall sägas att det samma gäller det horisontella gridet på grund av `margin` och `padding` inlaggda i stylen.

####Hur känns det att vara styrd av ett vertikalt grid, hämmande eller stödjande?
Tycker det är till övervägande del stödjande. Kan verkligen se nyttan av det när man skall till att designa en sida. Blev lite inspirerad av avsnittet 'Grid Theory' i 'The principles of beautiful web design' (s. 10-15) i detta avseendet. Författarna pekar på nyttan och lyckas göra bra reklam för användandet av gridsystem i skapande processen och i förlängningen för användaren.

####Hur känns det att jobba med typografiskt horisontellt/baseline grid, ser du någon poäng med det?
Hur det känns? Väldigt dubbelt. Detta var nytt för mig och frustrationen att lyckas beskriver jag ovan. Men jag kan verkligen se nyttan och jag tror mig se att innehållet efter var mer harmoniserande för ögat. Och som mattelärare var det väldigt tilltalande att allt grundar sig på ett tal som sen formar resten. Som en nyckel.

####Har du jobbat med liknande layouttekniker sedan tidigare?
Jag har inte gjort egna grid förut. Men jag har använt bootstraps grid för en layout. Men det vertikala gridet har jag inte ens tänkt på. Det är en av sakerna jag tar med mig från denna uppgift. Det var lite av en ögonöppnare och något jag kommer ha med mig till andra projekt.

####Du börjar se hur man kan jobba med LESS, kommentarer på det?
I förra uppgiftens redovisning skrev jag att jag hade svårt att se poängen med LESS. Men nu har polletten trillat ner. Denna uppgiften visade på nyttan och jag kände att detta var något jag egentligen saknat utan att veta om det. Att kunna gör mixins, att ha variabler och att använda sig av moduler är tilltalande och en annan av delarna jag tar med mig till framtida projekt.

####Hur uppfattade du nivån på detta kmom? Svårt, lagom, många nya begrepp?
Det är svårt att säga, då allt känns så nytt. Det räcker med det lilla för att få det att kännas omöjligt. Men känslan var att det var svårt och mycket. Jag är tacksam över att det skars ner så man inte behövde hasta igenom och istället få chansen till bättre förståelse för de delarna som var kvar.
