Kmom05
===============================

Själva designdelen, att få till bilderna och bloggen gick rätt så smidigt. Men att få till Snygga länkar, Cimage och image/... både lokalt och på studentservern var däremot något annat. Man skulle kunna säga att min kamp mot/med anax-flat och dess moduler går vidare. Tycker inte det är eller har varit helt lätt att få det att funka på direkten så att man kan komma igång och arbeta med designdelen. Den delen av uppgiften får därför inte så mycket tid som jag önskat på grund av detta. Önskar jag hade möjlighet att vara mer i hangouts och följa med på föreläsningarna. Men mitt jobb gör detta omöjligt. Räddningen är all bra hjälp man får, bland annat via Gitter.



####Berätta kort om erfarenheterna med din undersökning av webbplatsers laddningstid.
Det var inte helt lätt att veta exakt vad som kunde optimera sidorna. Men devtools gav en ju viss information som man i kombination med [pagespeed insight rules](https://developers.google.com/speed/docs/insights/rules) kunde göra en viss analys av.

Det var intressant läsning och en del nytt för min del. För mig tydliggjordes vad resurserna gör för helhetskänslan av en sida.

En av sidorna hade resurser som inte kunde laddas, utan fick statuskod 204. Det blev lite av en ögonöppnare och väldigt tydligt i devtools att se konsekvenserna av detta. Resurser blockerades några sekunder i väntan och den totala laddtiden blev därför lång.

####Har du några funderingar kring Cimage och dess nytta och features?
Det är ju helt enkelt ett väldigt bra hjälpmedel. Det underlättar ju väldigt mycket istället för att vid varje tillfälle behöva gå in i Photoshop och fixa dimensioner eller filter. Smidigt är ordet. Sen så krånglade det för mig med att få igång det. Men det handlar mer om mig än om programmet. Nu när det finns där är det ett verktyg kan ha mycket nytta av.

####Lyckades du uppnå ett bra sätt och en LESS-struktur för att jobba med dina bilder i webbplatsen?
Det tycker jag nog även om man alltid kan justera lite här och lite där hela tiden. Men i grova drag är jag nöjd.

####I extrauppgiften om picture, srcset och sizes, fick du någon känsla för för- och nackdelar med konceptet?
Det var intressant läsning. Såg nog mest fördelar dock. Nackdelen kan ju vara initialt att man har mer arbete med att mejsla ut bilder till olika scenarior. Men vad man vinner med den adaptiva delen väger över. Dels vad gäller olika format, men även storleken på vilken resurs som skall laddas fram.
